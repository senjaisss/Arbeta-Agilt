# Individuella reflektioner

## Svara på var och en av frågorna nedan individuellt (minst 100 tecken per fråga)

### Vad var ditt mål med projektet initialt?

Mitt mål var inte bara att bli klara, men också att arbeta tillsammans effektivt. Att verkligen fokusera på att skapa en miljö där alla känner sig säkra att fråga frågor samt komma med egna idéer.

### Vad var din känsla inför att arbeta i ett team när du gick in i uppgiften?

När jag gick in i uppgiften upplevdes det lite krångligt att arbeta i team. Det kändes som att all kod hängde ihop med varandra och det inte gick att smidigt dela upp koden så att alla kunde börja arbeta direkt.

## Planering och genomförande
### Hur tycker du att planeringen inför projektet fungerade?

När vi satte igång med planering tyckte jag det flöt på jättesmidigt! Man kunde tydligt se i sprintloggen vem som skulle göra vad. Samt planerade vi hur vissa funktioner skulle se ut, så när det kom till att koda fanns det inga frågetecken.

### Vad har du bidragit med i planeringen, samt utvecklandet av applikationen.

I planeringen har jag varit aktiv. Jag har kommit med idéer om hur userstories kodmässigt ska lösas, samt hur vi ska dela upp userstories så att alla kan börja direkt utan att vänta på någon annans kod. I utvecklandet av applikationen har jag skapat varukorgs-funktionaliteten(createCart och addToCart). När man klickar på en maträtt/sås/dryck så läggs den till i varukorgen, priset uppdateras samt kan man radera det man lagt till. Jag har också skapat karusellen på Om Oss sidan samt funktionalitet för att kunna ändra profilbild.

### Beskriv med dina egna ord, er applikation

Vi har utgått från kundens design och idéer för att skapa en fungerande och snygg matbeställning-app! Vår applikation ska vara lättanvänd, inspirera kunden till köp, samt innehålla alla funktioner en kund vill ha.

## Teamets utmaningar och lösningar
### Vika var de största utmaningarna för dig?

Jag upplevde att det svåraste var att läsa och förstå andras kod. Så när man skulle koppla ihop det man själv skrivit med någon annans kod tog det ibland tid och upplevdes krångligt. Ibland var det svårt att hitta vart koden man vill använda fanns, då projektet blev så stort också.

### Hur löste eller hanterade du dessa utmaningar?

Om jag undrade vart specifik kod fanns så frågade jag bara! Vi hjälpte varandra att hitta. Om jag hade skrivit kod jag visste någon annan skulle använda så sa jag vart den ligger på våra Daily Scrum möten, och vice versa. Samma om man hade frågor om hur någon annans kod fungerade.

### Vilka kompromisser inom teamet har du fått göra under projektets gång?

Till exempel när jag skapade html/css för varukorgen skrev jag också kod för en header på sidan. Men senare skapade en annan en funktion som displayar headern på alla sidor. Då har jag kompromissat och valt bort min header eftersom en funktion som gör samma på alla sidor är mycket smidigare och bättre för applikationen! Det blev ett litet missförstånd där två av oss började på samma sida, men vi kom på vårat misstag snabbt och valde att ta en del jag gjort(funktionalitet för att ändra profilbild) och kombinera det med en del min gruppmedlem gjort(funktion för att kunna ändra mailaddress/lösenord osv). På så sätt kompromissade vi och fokuserade på att få en fungerande applikation istället.

## Individuell reflektion och utvärdering
### Vad lärde du dig under projektets gång?

Jag har fått värdefull repetition på allt vi lärt oss i javascript kursen och känner att jag har fått ett mycket bättre grepp på kodning. Även om det är svårt att läsa andras kod känner jag att jag blivit bättre på detta också under projektets gång.

### Finns det någonting du skulle velat göra annorlunda om du fick chansen igen?

Jag har självklart frågat om hjälp men upplever att jag borde ha bett om hjälp snabbare! Jag hade också velat hålla koden mer strukturerad men eftersom mycket är nytt är det svårt att hålla allt på rätt plats osv. Man var mer fokuserad på att få en fungerande app istället för organiserad kod. Detta skulle jag vilja jobba på.

### Vilka möjligheter ser du med de kunskaper du fått under arbetet med projektet?

Jag ser massor med möjligheter. Jag har insett att jag hade kunnat bygga en applikation helt själv, vilket öppnar upp så många möjligheter för olika projekt. Med det agila arbetssättet har jag också lärt mig en tydlig struktur som har fått mig att inse att inget projekt är för krångligt om man vet hur man ska ta sig an det!

## VG-frågor (minst 200 tecken)
### Beskriv minst tre fördelar med att arbeta agilt och motivera varför de är viktiga. Använd exempel från ert projekt för att styrka dina argument.

1: Daily Scrum är en stor fördel då man får uppdateringar om hur det går för alla andra, samt kan man lätt ställa frågor om man jobbar med funktioner som överlappar. Till exempel när jag gjorde varukorgen kunde jag fråga hur koden till menyn skulle se ut. Detta hjälpte mig att inte skriva onödig extra kod, så när menyn var klar kunde jag enkelt koppla ihop menyn med varukorgen. 
2: Att ha en kanban board med backlog/sprintlog/in-progress/pending/done, har hjälpt oss enormt med att kunna hålla koll på exakt vad vi ska göra. I varje user story har vi också skrivit vad som behövs kodmässigt, så om man blev osäker kunde man bara kolla i sprintloggen. Till exempel var jag osäker på om det var jag som skulle lägga till klick-funktionalitet på menyinnehållet, eller om det var den som gjorde menyns jobb. Men då kunde jag lätt se på i sprintloggen vem som skulle göra det!
3: Sprint Review, att jobba mot att få klart ett flöde till sprint review har varit väldigt viktigt. Det har hjälpt att få ett tydligt fokus i vårat arbete. Att vi fokuserade på att skapa flödet för att välja maträtt/beställa/få kvitto gjorde så att vi hade en färdig mvp att visa på första sprint review! Det hjälper oss bryta ner ett stort projekt i mindra delar så att vi lättare kan ta oss an projektet.

Beskriv en konkret lösning du föreslagit under projektet. Varför ansåg du att den var bäst? Jämför med minst en annan möjlig lösning och förklara varför du inte valde den.

Det fanns två user stories där en var att ha en drop-down varukorg och en annan user story där man skulle kunna se hela varukorgen på en egen sidan. Jag började koda varukorgens egna sida och kopplade istället ihop den med varukorgsknappen. Så när man är i menyn(eller någon annanstans i applikationen) kan man enkelt klicka på varukorgen och se det man lagt till, och väl i varukorgen kan man klicka på samma knapp tillbaka till menyn igen. Jag var för denna ide eftersom den fungerar lika smidigt som en drop-downvarukorg, samt kände jag att ha båda var onödigt då funktionaliteten hade blivit den samma. Därför valde vi bort drop-down varukorgen och köra på min ide.

Ge minst två exempel på lösningar ni valde bort. Analysera varför ni avstod från dem. Hur påverkade det projektet? Kunde något ha gjorts annorlunda?

1: I början så hade vi lagt user stories i sprint loggen baserat på storypoints och vad vi själva kände att vi kunde hinna under veckan. Men då fick vi tipset att istället dela upp det i två flöden. Vi valde då bort vårat första tankesätt och delade istället upp de två sprinterna i flöden. Vi avstod från det första tankesättet då vi insåg att vi nog inte skulle ha en färdig mvp att visa på sprint review. Detta påverkade projektet positivt då vi lättare kunde fokusera på ett flöde per vecka och samtidigt ha något som är färdigt att lansera efter sprint reviewn. 

2: På första sprint reviewn fick vi feedbacken att göra användartester. Vi sköt upp på detta och fokuserade istället på att få klart alla user stories och all funktionalitet. I slutändan hann vi dock inte göra användartester, vilket säkert har påverkat projektet. Detta är något vi kunde ha gjort annorlunda om vi haft mer tid eller prioriterat annorlunda. Vi inser hur viktigt det är att testa applikationen på användare men valde pga tidsbrist att istället ha en färdig produkt.

Reflektera kring hur den kod du bidragit med skulle kunna förbättras, ge konkreta exempel.

I editProfile.js har jag skrivit kod för att kunna byta profilbild på editProfile.html, och i profile.js finns det kod för att displaya en användares profilbild på profile.html. Denna kod skrevs hastigt så det finns mycket rum för förbättring. I profile.html och editpProfile.html ligger alla profilbilder inlagda direkt, vilket i slutändan inte behövdes eftersom dessa bilder redan fanns i data.js. Jag har också försökt använda samma kod för att visa profilbilderna på de två olika ställerna men detta ställde till problem och i slutet fanns det inte tid att skriva om allt utan det fick bli en "nödlösning". Till exempelt har jag användigt: "document.addEventListener("DOMContentLoaded", currentProfilePicture);", vilket jag vet är utdaterat och egentligen inte behövs om koden är korrekt. Detta är det som skulle kunna förbättras med min kod.

Om ni hade en vecka till på er, vad skulle du ändrat? Fokusera på arbetsprocessen, samarbetet eller verktygen ni använde. Hur skulle det ha påverkat resultatet?

Om vi hade en vecka till på oss hade jag nog till en början velat göra på samma sätt. Två sprinter på två veckor, men att vi på den extra veckan fokuserade på att effektivisera vår kod. Att vi tog bort allt som inte används, såg till att vår kod är skalbar, samt att vi implementerade de förbättringar jag föreslog kring min egen kod. Och att vi då jobbade med ingående användartester så att vår applikation inte har några okända buggar eller otydlig design. Vårat samarbete har varit väldigt bra så om vi hade fortsatt en vecka till som vi gjort hittills(inkl. med att arbeta agilt) hade det bara påverkat resultatet positivt. Vi hade fått en ordentlig applikation som skulle vara helt redo att lanseras.
